DAWANIE WSKAZÓWEK
Jeśli jesteś szefem, musisz wymyślić jednowyrazową wskazówkę powiązaną z kilkoma kryptonimami, które ma zgadnąć Twoja drużyna. Gdy sądzisz, że Twoja wskazówka jest dobra, to wypowiadasz ją na głos. Dodajesz również jeden numer, który informuje Twoją drużynę, ile kryptonimów łączy się ze wskazówką.
Przykład. Dwa z Twoich słów to ŚMIERĆ i NOC. Obydwa kojarzą się z wampirami, więc mówisz wampir: 2.
Możesz podać też wskazówkę dotyczącą jednego słowa (księżyc: 1), ale gra jest o wiele ciekawsza, gdy celu- jesz w dwa słowa lub nawet więcej. Jeśli uda Ci się wymyślić wskazówkę dotyczącą czterech słów, to będzie to nie lada wyczyn!
Jeden wyraz
Wskazówka musi być jednowyrazowa. Dodatkowe podpowiedzi są niedozwolone. Nie mów:
„To może być trochę naciągane”. Grasz w Tajniaków – tu wszystko jest zawsze trochę naciągane.
Twoją wskazówką nie może być żaden z kryptonimów widocznych na stole. W późniejszych turach niektóre kryptonimy zostaną zasłonięte, więc wskazówka, która jest teraz niedozwolona, może stać się za jakiś czas legalna.
KONTAKT
Gdy szef da wskazówkę, tajniacy z jego drużyny próbują odgadnąć jej znaczenie. Mogą dyskutować o swoich domysłach, ale szef musi zachować twarz pokerzysty. Dopiero gdy jeden z tajniaków dotknie karty krypto- nimu, uznaje się to za oficjalną odpowiedź.
• Jeśli tajniak dotknie karty należącej do jego bądź jej drużyny, szef zasłania to słowo kartą agenta odpowiedniego koloru. Drużyna może zgadywać drugie słowo (ale nie dostaje nowej wskazówki).
• Jeśli tajniak dotknie niewinnego obserwatora, szef zasłania go kartą niewinnego obserwatora. Kończy to turę tej drużyny.
• Jeśli tajniak dotknie karty należącej do drugiej drużyny, słowo zostaje zasłonięte kartą agenta przeciw- nej drużyny. Kończy to turę tej drużyny. (Oraz przybliża przeciwną drużynę do zwycięstwa.)
• Jeśli tajniak dotknie zabójcy, słowo zostaje zasłonięte kartą zabójcy. To koniec gry! Drużyna, która skontaktowała się z zabójcą, przegrywa.
Wskazówka. Zanim szef wypowie na głos swoją wskazówkę, powinien się upewnić, że nie kojarzy się ona z kryptonimem zabójcy.
Liczba podejść
Tajniacy zawsze muszą spróbować zgadnąć przynajmniej jedno słowo. Każdy zły strzał natychmiast koń- czy turę, ale jeśli tajniacy zgadną słowo swojego koloru, mogą zgadywać dalej.
Możecie przestać zgadywać w dowolnym momencie, ale zazwyczaj wszyscy wolą zgadywać tyle słów, ile wskazał szef. Czasem możecie spróbować zgadnąć jedno dodatkowe słowo.
Przykład. Pierwszą wskazówką Drużyny Czerwonych był wampir: 2. Tajniak stawiał na słowa KRÓLOWA i NOC. Tajniak dotknął najpierw kryptonimu KRÓLOWA. Był to niewinny obserwator, tajniak nie miał więc już szansy zgadnąć słowa NOC.
Drużyna Niebieskich w swojej turze zgadła dwa słowa. Znów pora na Drużynę Czerwonych.
zwierzę – tajniak dotyka więc tę kartę. To znowu czerwona karta – Czerwoni mogą zgadywać dalej.
Tajniak nie ma jednak pomysłu na trzecie słowo związane ze zwierzęciem. Wybiera NOC. Nie ma to związku ze zwierzęciem – zgaduje słowo zwią- zane z poprzednią wskazówką.
NOC to czerwone słowo. Tajniak zgadł 3 słowa w turze ze wskazówką zwierzę: 3. Może zgadywać jeszcze raz. Może spróbować odgadnąć trzecie słowo związane ze zwierzęciem albo drugie słowo związane z wampirem. Może też w tym momen- cie skończyć zgadywać i oddać głos Niebieskim.
Co rundę masz jedną dodatkową szansę. W po- wyższym przykładzie tajniak miał 4 podejścia, bo jego szef powiedział liczbę 3. Kiedy tajniacy zgadną wszystkie swoje słowa, postanowią, że nie będą już zgadywać, albo źle zgadną, zaczyna się tura drugiej drużyny.